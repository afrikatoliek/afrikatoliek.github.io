---
layout: post
title: Ja Vir Eenheid
permalink: ja-vir-eenheid
description: Jesus bid vir eenheid.
thumb: https://s-media-cache-ak0.pinimg.com/736x/51/4a/85/514a8535df63bc74bf86db06bda4a513.jpg
headline: This is a headline.
category: katolisme
tags: 
  - eenheid
  - konsep
location: "Kaapstad, Suid-Afrika"
locationgps: null
mathjax: false
chart: false
comments: false
featured: true
published: true
---

Ek skryf hierdie sodat u herhinner sal word aan Christus se begeerte vir eenheid in die Christendom en dat u ook daarvoor sal bid en daarna sal streef, sodat dit deel van u lewensgetuienis kan wees. Die Katolieke Kerk is aktief betrokke by hierdie proses en net so moet u kerkgemeenskap ook wees.

> Ek bid dat hulle almal een mag wees net soos U, Vader, in My is en Ek in U, dat hulle ook in Ons mag wees, sodat die wêreld kan glo dat U My gestuur het. --- [Jesus Christus][joh1721] 

Wat doen ons terwyl Jesus bid[^joh1721][^afr83] vir die volkome eenheid van Christene? Sal ons Here iemand op aarde vind wat met 'n hart soos syne streef na hierdie eenheid? 

> Die heerlikheid wat U My gegee het, het Ek ook aan hulle gegee, sodat hulle een kan wees net soos Ons een is --- [Jesus Christus][joh1722]

Wat doen ons met hierdie heerlikheid? Bring ons Christen gemeenskappe saam onder een boodskap en die beoefening van dieselfde Waarheid, of breek ons alhoemeer weg van daardie eenheid?

> Ek in hulle en U in My, sodat hulle volkome een kan wees, sodat die wêreld kan weet dat U My gestuur het en hulle liefhet net soos U My liefhet. --- [Jesus Christus][joh1723]

Hy soek volkome eenheid, gees en vlees, simbolies en fisies, innerlik en uiterlik. Kan waarheid verskil? Verskil ons net in styl van aanbidding, of is ons verskille groter as dit? Stem ons saam oor hoe redding bewerkstellig word? God het 'n boodskap vir die wêreld, en ons divisies saai die verkeerde boodskap uit. 

> Ek bid egter nie net vir hulle nie, maar ook vir dié wat deur hulle woorde tot geloof in My sal kom. --- [Jesus Christus][joh1720]

Ons glo, omdat ons voorgangers ons gehelp het om te glo, veral ons ouers en veral die Kerk. Jesus bid vir my en vir u, sodat ons een kan wees. Hoekom is ons so hardkoppig, so stuitig, so stadig om te glo, dat Hy dit vir ons moontlik gemaak het om een te wees? En steeds verkies ons die pad van divisie.

Is ons een met die Christene in die Hemel? Glo ons wat hulle glo, en aanbid ons soos hulle? Bestempel ons hulle geloof as vals en is ons tevrede om hulle te bespot? Kla ons die Christene aan wat grootgeword het met die apostels, dat hulle niks verstaan nie, en dat ons 1500 jaar na hulle uiteindelik die waarheid ken en verstaan? Ons is so vol sondige trots.

[joh1720]: http://biblehub.com/john/17-20.htm "Johannes 17:20"
[joh1721]: http://biblehub.com/john/17-21.htm "Johannes 17:21"
[joh1722]: http://biblehub.com/john/17-22.htm "Johannes 17:22"
[joh1723]: http://biblehub.com/john/17-23.htm "Johannes 17:23"

[^afr83]:
	{% include afr83.html %}

[^joh1721]: [Johannes 17:20-23](http://biblehub.com/john/17-21.htm)

*[Christendom]: Alle persone wat gedoop is en daardeur behoort aan Christus en dus deel vorm van sy bruid, die Kerk.
